
# หลักจริยธรรม

> เป็นมิตร
เป็นมืออาชีพ
ทีมจัดงานมีสิทธิ์ที่จะขอปฏิเสธคุณโดยไม่มีข้อแม้
สามารถพบเราได้ทันทีหากคุณมีปัญหา

ทีมผู้จัดงานการประชุม PyCon Thailand ทุ่มเทที่จะมอบประสบการณ์อันยอดเยี่ยมและคุ้มค่าแก่ผู้เข้าร่วมงานทุกคน งาน PyCon Thailand เป็นงานประชุมที่ทุกคนนั้นมีสิทธิเท่าเทียมเสมอกัน ปราศจากการล่วงละเมิดและการข่มขู่ วัตถุประสงค์ของการจัดงานคือเพื่อสร้างเครือข่ายสำหรับการทำงานร่วมกันในชุมชนของนักพัฒนาซอฟต์แวร์ (developer) และโปรแกรมเมอร์ (programmer) ที่ใช้ภาษา Python

เราให้ความสำคัญแก่สมาชิกแต่ละคนที่เข้าร่วมงานที่เกี่ยวกับ Python เป็นอย่างมาก เราต้องการให้ผู้เข้าร่วมงานทุกคนได้รับประสบการณ์ที่เราจะได้มาแชร์ร่วมกัน เพื่อให้สอดคล้องกับวัตถุประสงค์ที่เรามุ่งหมายไว้ ผู้เข้าร่วมงานทุกคนควรจะต้องเคารพผู้เข้าร่วมงานคนอื่น ไม่ใช่แค่งาน PyCon Thailand แต่รวมถึงกิจกรรมอื่น ๆ ด้วย

ดังนั้นเพื่อให้ทุกคนเข้าใจและปฏิบัติตรงกัน ผู้เข้าร่วมงานทั่วไป (attendees) ผู้พูด (speakers) ผู้จัดงานแสดง (exhibitors) ผู้จัดงาน (organizers) และอาสาสมัคร (volunteers) ควรจะอ่านและปฏิบัติตามจรรยาบรรณฉบับนี้ ซึ่งยึดถือตามหลักจรรยาบรรณของมูลนิธิซอฟต์แวร์ไพธอน (Python Software Foundation)

# สรุปสั้น ๆ

ทีมผู้จัดงานตั้งใจที่จะให้ PyCon Thailand เป็นงานประชุมที่ปลอดภัยสำหรับทุกคน เราต้องการที่จะไม่มีการข่มขู่คุกคามเกิดในงาน ไม่ว่าจะเป็นการคุกคามทางเพศ ความพิการ รูปลักษณ์ภายนอก ขนาดตัว เชื้อชาติ หรือศาสนา เราจะไม่นิ่งดูดายต่อการคุกคามต่อผู้เข้าร่วมงานไม่ว่าจะรูปแบบใดก็ตาม

การสื่อสารทุกรูปแบบต้องเหมาะสมสำหรับผู้ฟังที่เป็นมืออาชีพที่มีภูมิหลังแตกต่างกัน

* เคารพและสุภาพกับผู้เข้าร่วมงานคนอื่น
* ไม่ด่าท่อ ต่อว่า หรือดูถูกผู้เข้าร่วมงานคนอื่น
* ปฏิบัติตัวให้เป็นมืออาชีพ
* การคุกคาม การแบ่งเพศ การเหยียดสีผิว หรือมุกตลกที่รุนแรงนั้นไม่เหมาะสมกับงาน PyConผู้ร่วมงานทุกคนที่ฝ่าฝืนกฏเหล่านี้จะถูกเชิญออกจากงานโดยไม่มีการคืนเงิน โดยจะพิจารณาตามวิจารณญาณของผู้จัดงาน

เราขอขอบคุณทุกคนที่ช่วยทำให้งานนี้เป็นงานที่อบอุ่นและเป็นมิตรสำหรับพวกเราทุกคน

# ชุมชนของเรา

* เปิดรับสิ่งต่าง ๆ จากคนอื่น ไม่ว่าจะเป็นสิ่งที่เราไม่รู้หรือรู้อยู่แล้ว รวมถึงปัญหาและข้อคิดเห็น
* ให้ความสนใจกับสิ่งที่ดีที่สุดสำหรับชุมชน
* ขอบคุณความทุ่มเทและความพยายามของผู้ที่ช่วยจัดงาน
* เคารพต่อความคิดเห็นผู้อื่น
* วิจารณ์หรือแสดงความคิดเห็นอย่างสร้างสรรค์และระมัดระวัง (คิดก่อนพูด)
* เอาใจใส่ต่อความความรู้สึกของผู้อื่น
* มีความเกรงใจซึ่งกันและกัน
* มีความเคารพซึ่งกันและกัน
* ยอมรับต่อคำวิจารณ์ที่สร้างสรรค์ เมื่อเราไม่เห็นด้วย เราควรจะค่อย ๆ อธิบายปัญหาที่เกิดขึ้นอย่างสุภาพและนอบน้อม

# พฤติกรรมที่ไม่เหมาะสม

* การคุกคามผู้เข้าร่วมงานคนอื่นไม่ว่ารูปแบบใดก็ตาม
* การข่มขู่โดยเจตนา รวมถึงไปการแอบสะกดรอยตาม
* การบันทึกภาพกิจกรรมต่าง ๆ โดยมีจุดประสงค์เพื่อนำไปใช้คุกคามหรือล่วงละเมิดผู้อื่น
* เปิดเผยข้อมูลส่วนบุคคลของผู้อื่น เช่น ที่อยู่ โดยไม่ได้รับอนุญาต
* ใช้ภาษาที่ก้าวร้าวและรุนแรงหรือคุกคามผู้อื่น
* การยุยงให้ผู้อื่นใช้ความรุนแรง เช่น ยุยงให้ผู้อื่นฆ่าตัวตายหรือทำร้ายร่างกายตนเอง
* สร้างหรือแอบอ้างบัญชีผู้ใช้ (online account) โดยมีวัตถุประสงค์เพื่อนำไปคุกคามคนอื่น
* การใช้ภาษาหรือภาพทางเพศที่ไม่เหมาะสมในงานประชุม
* ดูถูก สบประมาท เยาะเย้ยและเล่นมุกตลกที่ใช้วาจาหยาบคายและไม่เคารพคนอื่น
* การด่าหรือสาปแช่งคนอื่น
* พฤติกรรมที่ไม่เหมาะสม โดยไม่รับความยินยอมจากอีกฝ่าย เช่น การกอด การถูหลัง
* การติดต่อสื่อสารแบบส่วนตัวทั้ง ๆ ที่อีกฝ่ายไม่ต้องการหรือขอร้องให้หยุด

# นโยบานด้านอาวุธ

ห้ามพกพาอาวุธทุกชนิดเข้ามาในงาน PyCon หรืองานอื่น ๆ ที่เกี่ยวข้องกับมูลนิธิซอฟต์แวร์ไพธอน (Python Software Foundation) โดยเด็ดขาด

อาวุธที่เข้าข่ายลักษณะต้องห้าม เช่น

* ระเบิด
* ดอกไม้ไฟ
* ปืน
* มีดขนาดใหญ่ เช่น ดาบหรือกระบี่นอกจากนี้ "อาวุธ" ในที่นี้ยังรวมไปถึงอุปกรณ์หรือสิ่งของอื่น ๆ ที่สามารถทำร้ายหรือทำให้ผู้อื่นบาดเจ็บได้อีกด้วย หากใครก็ตามที่พกพาอาวุธเข้ามาในงานจะถูกเชิญออกจากงานทันทีและจะสามารถกลับเข้ามาในงานได้อีกครั้งเมื่อปราศจากอาวุธดังกล่าวแล้วเท่านั้น

# ผลที่ตามมา

ถ้าผู้เข้าร่วมงานแสดงพฤติการที่ฝ่าฝืนจรรยาบรรณฉบับนี้ ทางผู้จัดงานจะดำเนินการจัดการต่อพฤติการดังกล่าวด้วยความเหมาะสมที่สุด เช่น ว่ากล่าวตักเตือนหรือเชิญผู้ที่ฝ่าฝืนจรรยาบรรณดังกล่าวออกจากเชิญโดยไม่สามารถเรียกเงินคืนได้ พฤติกรรมที่ไม่เหมาะสมทั้งหมดสามารถดูได้ที่ **[Enforcement Procedures](/enforcement)**

เราขอขอบคุณทุกท่านที่ปฏิบัติการจรรยาบรรณฉบับนี้อย่างเคร่งครัดและแสดงความมีน้ำใจไมตรีจิตต่อผู้เข้าร่วมงานคนอื่น

# การบังคับใช้จรรยาบรรณ

จรรยาบรรณฉบับนี้ครอบคลุมและจะถูกนำไปปฏิบัติกับบุคคลต่าง ๆ ที่เข้าร่วมงาน PyCon Thailand ดังต่อไปนี้

* ผู้จัดงาน
* ผู้พูด
* ผู้บรรยาย
* ผู้ร่วมบรรยาย
* ผู้สอน
* ผู้จัดแสดง
* อาสาสมัคร
* ผู้เข้าร่วมงานทุกคน

จรรยาบรรณฉบับนี้ครอบคลุมและจะถูกนำไปใช้กับพื้นที่และสถานที่ต่าง ๆ ในงาน PyCon ดังต่อไปนี้

* พื้นที่จัดงานทุกพื้นที่
* เวที
* ห้องจัดกิจกรรม
* ห้องบรรยาย
* ห้องนำเสนอ
* ห้องประชุม
* ห้องพักผ่อนของผู้จัดงาน
* พักผ่อนของผู้พูด
* บริเวณรับประทานอาหาร
* บริเวณตัดงานปาร์ตี้
* ทางเดิน บันได บันไดเลื่อน ลิฟต์

จรรยาบรรณฉบับนี้ครอบคลุมถึงกิจกรรมต่าง ๆ บนโซเชียลมีเดีย ดังต่อไปนี้

* การแสดงความคิดเห็นบนแอพพลิเคชันของงาน PyCon
* การแสดงความคิดเห็นบนวิดีโอของงาน PyCon
* การแสดงความคิดเห็นต่อ hashtag ต่าง ๆ ที่เกี่ยวข้องกับงาน PyCon

ผู้จัดงานจะดำเนินการใช้จรรยาบรรณฉบับนี้ตลอดการจัดงาน

# โซเชียลมีเดียของ PyCon

จรรยาบรรณฉบับนี้ครอบคลุมและจะถูกนำไปใช้กับกิจกรรมหรือพื้นที่ออนไลน์ต่าง ๆ ดังต่อไปนี้

* กิจกรรมทั้งหมดที่ของ PyCon Thailand ที่ถูกดูแลอยู่บนเว็บไซต์[https://th.pycon.org/](https://th.pycon.org/) และ pyconthailand.com
* โซเชียลมีเดีย (สื่ออิเล็กทรอนิกส์ที่ทำให้ผู้ใช้แสดงความเป็นตัวตนของตนเองเพื่อที่จะมีปฏิสัมพันธ์กับหรือแบ่งปันข้อมูลกับบุคคลอื่น) ที่จัดการโดย PyCon Thailand

จรรยาบรรณฉบับนี้ครอบคลุมและจะถูกนำไปปฏิบัติกับบุคคลที่เกี่ยวข้องกับโซเชียลมีเดียของ PyCon Thailand ดังต่อไปนี้

* ผู้จัดการ (admins)
* ผู้ดูแล (maintainers)
* นักวิจารณ์ (reviewers)
* ผู้สนับสนุน (contributors)
* สมาชิกของชุมชนทุกคน (all community members)

ทางทีมผู้จัดงาน PyCon Thailand ยินดีรับเรื่องร้องเรียนการฝ่าฝืนข้อตกลงหรือกฎต่าง ๆ ที่ระบุในจรรยาบรรณ ถ้าหากเราพบว่ามีการฝ่าฝืนเกิดขึ้นจริงบนโซเชียลมีเดียของ PyCon Thailand เราจะดำเนินการติดต่อไปยังผู้ให้บริการหรือผู้ดูแลสื่อโซเชียลมีเดียนั้น ๆ ทันทีเพื่อให้ดำเนินการจัดบุคคลดังกล่าวที่ฝ่าฝืน ในกรณีที่ทางผู้ให้บริการหรือผู้ดูแลปฏิเสธ เพิกเฉย ไม่รู้เห็น หรือไม่เห็นด้วยต่อร้องเรียนการฝ่าฝืนนั้น ทางผู้จัดงาน PyCon Thailand อาจจะแจ้งไปยังมูลนิธิซอฟต์แวร์ไพธอน (Python Software Foundation) ต่อไป

# ติดต่อเรา

ถ้าหากคุณพบว่ากำลังมีคนฝ่าฝืนหลักจรรยาบรรณที่เราได้ระบุไว้ข้างต้น หรือมีความกังวลและข้อสงสัยอื่น ๆ คุณสามารถติดต่อเราได้ที่อีเมล [contact@pyconthailand.org](mailto:contact@pyconthailand.org)

ในกรณีของผลประโยชน์ทับซ้อน คุณสามารถติดต่อไปยังบุคคลต่อไปนี้แบบเป็นด้วยส่วนตัวได้

* Georgi Ker
* Dylan Jay

ทางผู้จัดงานจะมีความยินดีอย่างยิ่งในการช่วยเหลือในการตดต่อกับฝ่ายรักษาความปลอดภัยของทางสถานที่จัดงานหรือทางโรงแรมในการบังคับใช้และการคุ้มครองทางกฎหมาย และโปรดอย่าลืมว่าเราให้ความสำคัญกับคุณทุกคน

# ขั้นตอนการรับมือเหตุการณ์ต่าง ๆ

**[Procedure For Reporting Code of Conduct Incidents](/coc-procedure)**

**[Enforcement Procedures](/enforcement)**

# ขั้นตอนการรับมือภัยคุกคาม

* [กระบวรการการจัดการเหตุการณ์คุกคามของผู้เข้าร่วมงาน](https://th.pycon.org/pages/coc-procedure).
* [กระบวรการการจัดการเหตุการณ์คุกคามของผู้จัดงานและสตาฟ.](https://th.pycon.org/pages/coc-incident-handling)

# รายละเอียดเพิ่มเติม

การข่มขู่คุกคามประกอบไปด้วยการคุกคามโดยใช้วาจาและกาย ซึ่งรวมถึงไปการคุกคามทางเพศ ความรุนแรง การไร้ความสามารถ การแสดงออกทางกาย ขนาดร่างกาย เชื้อชาติ ศาสนา ภาพลักษณ์ในสังคม การข่มขู่ที่ไตร่ตรองไว้แล้ว การแอบสะกดรอยตาม การถ่ายภาพหรือบันทึกวิดีโอที่ไม่ได้รับอนุญาต การขัดขวางงานประชุม พฤติกรรมที่ไม่เหมาะสมต่าง ๆ

# ใบอนุญาต

จรรยาบรรณฉบับนี้ถูกเผยแพร่และได้รับอนุญาตภายใต้ใบอนุญาต **[Creative Commons Attribution-ShareAlike 3.0 Unported License](https://creativecommons.org/licenses/by-sa/3.0/)**

![Creative Commons](https://licensebuttons.net/l/by-sa/3.0/88x31.png)

# อำนาจหน้าที่ที่ได้รับมอบหมาย

จรรยาบรรณฉบับนี้ได้การส่งต่อมาจากตัวอย่างนโยบายจรรยาบรรณของ **[Geek Feminism wiki, created by the Ada Initiative and other volunteers](http://geekfeminism.wikia.com/wiki/Conference_anti-harassment/Policy)**  ซึ่งเผยแพร่และได้รับอนุญาตภายใต้ใบอนุญาต **[Creative Commons Zero license](https://creativecommons.org/publicdomain/zero/1.0/)** . จรรยาบรรณฉบับนี้ได้ถูกแก้ไขและปรับปรุงโดย Sage Sharp of **[Otter Tech](https://otter.technology/code-of-conduct-training/)**

จรรยาบรรณฉบับนี้ได้รับการแก้ไขและปรับปรุงโดยอ้างอิงจรรยาบรรณฉบับอื่น ๆ ดังนี้

* **[Affect Conf Code of Conduct](https://affectconf.com/coc/)** , licensed under a **[Creative Commons Attribution-ShareAlike 3.0 Unported License](http://creativecommons.org/licenses/by-sa/3.0/)** .
* **[Citizen Code of Conduct](http://citizencodeofconduct.org/)** , licensed under a **[Creative Commons Attribution-ShareAlike 3.0 Unported License](http://creativecommons.org/licenses/by-sa/3.0/)** .
* **[Contributor Covenant version 1.4](https://www.contributor-covenant.org/version/1/4/code-of-conduct)** , licensed **[Creative Commons Attribution 4.0 License](https://github.com/ContributorCovenant/contributor_covenant/blob/master/LICENSE.md)** .
* **[Django Project Code of Conduct](https://www.djangoproject.com/conduct/)** , licensed under a **[Creative Commons Attribution 3.0 Unported License](http://creativecommons.org/licenses/by/3.0/)** .
* **[LGBTQ in Tech Slack Code of Conduct](https://lgbtq.technology/coc.html)** , licensed under a **[Creative Commons Zero License](https://creativecommons.org/publicdomain/zero/1.0/)** .
* **[PyCon 2018 Code of Conduct](https://us.pycon.org/2018/about/code-of-conduct/)** , licensed under a **[Creative Commons Attribution 3.0 Unported License](http://creativecommons.org/licenses/by/3.0/)** .
* **[Rust Code of Conduct](https://www.rust-lang.org/en-US/conduct.html)**
* Python Code of Conduct
* PyCon US 2020 Code of Conduct
